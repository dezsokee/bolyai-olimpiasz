***Kedves Tanulók, tisztelt Kollégák, Vendégeink!
Boldogan köszöntelek benneteket a székelység művelődési, ipari, oktatási és szellemi központjában, a Protestáns felekezetek tantárgyversenyének országos szakaszán.
Nagy öröm és megtiszteltetés, hogy most itt Marosvásárhelyen, Maros megyében köszönthetlek főtanfelügyelő-helyettesként és reformátusként, a szervezők és a Maros Megyei Tanfelügyelőség nevében is. Továbbá büszkeség az, hogy idén mi, Maros megyeiek láthatunk vendégül benneteket e remek alkalom kapcsán.
A XXI. századi ember életének meghatározója a technika és annak vívmányai. A posztmodern ember egyre inkább eltávolodott a természettől, vallástól, Istentől. Pedig a vallás hangsúlyosan fontosabb ma, mint bármikor. Megmutatja helyünket a világban, megtartó erővel bír, reményt ad és kinyitja a transzcendensre irányuló ajtó zárját.
Ti tudjátok a leginkább, hogy ez egy olyan tudományág, aminek tanulmányozásához éppen annyira szükséges a ráció jelenléte, mint a szívé. Ti, akik kitartó munkával eljutottatok eme tantárgyverseny országos szakaszára, mondhatni ,,lángoszlopok” vagytok, és ekként mutatjátok a helyes irányt.
Köszönet tanáraitoknak, kik előttetek járnak példamutatással, és nektek, kedves diákok, akik fontosnak tartjátok a valláshoz, az Istenhez való tartozást ilyen formában is.
Isten áldjon meg titeket! Legyen élmény ittlétetek Marosvásárhelyen, a Székelyföld fővárosában!
***ANTAL Levente-Mihály
***Főtanfelügyelő-helyettes