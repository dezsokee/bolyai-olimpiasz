***Dragi copii, colegi și invitați!
Mă bucur să vă urez „Bun- venit” la etapa națională a olimpiadei “Istoria și tradițiile minorității maghiare din România”.
Este o mare plăcere și o onoare pentru mine să vă întâmpin acum și aici, la Târgu Mureș, în județul Mureș, în calitate de inspector școlar general adjunct și profesor de istorie și să vă transmit , în numele organizatorilor și al Inspectoratului Școlar Județean Mureș că este o mândrie, ca în acest an, noi, cei din județul Mureș, să vă putem găzdui cu această frumoasă ocazie.
"Historia est magistra vitae - Istoria este profesorul vieții", așa cum afirmau vechii latini și cum mulți dintre noi o spunem și astăzi.  Adevărul este că, cunoașterea istoriei, a trecutului, a tradițiilor și a valorilor noastre naționale este o datorie sfântă, o garanție a supraviețuirii și a menirii noastre. Iar voi, dragi copii, care cercetați cu sârguință istoria și trecutul maghiarilor din Transilvania, sunteți, de asemenea, garanția folosirii trecutului și a cunoștințelor despre acesta, în beneficiul comunității și în dezvoltarea unui viitor mai bun. Atâta timp cât vom avea copii curioși și interesați de istoria noastră, de prețioasa noastră moștenire, atâta timp cât vom avea dascăli care să transmită această moștenire cu suflet și inimă, viitorul promite să fie plin de speranță. Prin urmare, este important să ne cunoaștem trecutul și istoria, deoarece fără ea am fi asemeni frunzelor unui copac care nu știu de unde au răsărit și cui îi aparțin.
Să aveți o ședere plăcută, o competiție fructuoasă și subiecte care să vă atragă interesul.  Vă doresc să fiți capabili de a oferi tot ce aveți mai bun în voi și să reușiți a ajunge la cel mai înalt nivel al vostru.
Vă doresc un sejur plăcut în Târgu Mureș.
***INSPECTOR ȘCOLAR GENERAL ADJUNCT,
***prof. ANTAL Levente-Mihály