***Kedves diákok, tisztelt pedagógusok!
Comenius a Nagy oktatástan című munkájában azt állította, hogy születéskor a természet noha felruházza a csecsemőt a tudomány, az erkölcs és a vallásosság csíráival, ezek csak a nevelés révén válnak majd minden ember értékévé. A nevelés tehát az emberré válás folyamatát jelenti, vagyis az ember nem válhat emberré, csak ha tanul. A református, evangélikus és unitárius Országos Vallásolimpia a hitoktatásról szól, amely annyira szükséges egy olyan világban, ahol a szakrális dimenzió már nem tűnik értékesnek. Viszont amikor az iskola és annak tanárai hiteles értékek mentén határozzák meg pedagógusi irányvonalukat kulturális, erkölcsi és vallási téren egyaránt, akkor ismét bátorkodunk megérezni a halhatatlanságot.  Ilyenkor kezdődik az igazi utazás, a lélek felé, amelynek során ti, kedves diákok, keresitek a találkozást önmagatokkal, a világgal és Istennel....
Ti vagytok a múlt jövője és a jövő múltja. A siker örömét a tetteitek határozzák meg, de az élet igazi beteljesülése és értéke az emberekből fakad. Nietzsche szerint „Az élet azt jelenti, hogy mindent, ami vagyunk, amit teszünk, folyamatosan fénnyé és lánggá változtatunk.” Kívánjuk, hogy Marosvásárhelyen valósítsátok meg a legszebb sikertörténeteiteket, amelyeket tanáraitokkal közösen írtatok, azokkal, akik megnyitották előttetek szívük ablakát, hitelességük és hitük bőségéből kínálva meg benneteket azzal a meggyőződéssel, hogy együtt megtalálhatjátok az igazság, a fény, a bölcsesség útját. Ti vagytok a világ világossága!...
Kívánjuk, hogy töltsétek meg a világot a lelketek legjobb részével! Éljetek meg Marosvásárhelyen érzelmes, lelki szépséggel teli történeteket!
Mindenkinek tisztelet és hála! Minden jót kívánok, lelkesedést és sok sikert!
***Prof. Paula Maria DĂRĂBAN
***Főtanfelügyelő