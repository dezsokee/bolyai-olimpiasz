***Stimați profesori!
***Dragi elevi!
Istoria și pregătirea în ceea ce privește istoria noastră, inseamnă și contribuie în mare măsură la explorarea legăturilor dintre trecut și prezent. Cunoașterea trecutului nostru este o condiție a supraviețuirii și o garanție a identității naționale. Stăpânirea istoriei și a trecutului ne face puternici și încrezători.
Sunt convins că toți concurenții s-au pregătit conștiincios pentru finala națională și de asemena știu că a fost nevoie de multă forță și răbdare pentru tot procesul de pregătire. Și din acest motiv, îmi doresc ca acest concurs să fie un succes real pentru toți participanții.  
Scopul de bază al tuturor astfel de concursuri este acela de a descoperi talente, însă, pe lângă rezultatele obținute în competiție, este deosebit de important ca aceste întâlniri, pregătiri și concursuri să reprezinte o ocazie excelentă de cooperare între elevi și profesori, precum și o șansă deosebită pentru a lega și a dezvolta relații de prietenii și de ce nu pentru a da start unor relații si colaborări profesionale pe viitor.
Mulțumim tuturor profesorilor care își asumă munca extracurriculară și astfel pregătesc cu răbdare și dragoste elevii pentru consursuri și de asemenea pentru viață. Este o mare responsabilitate să predai și o provocare imensă ca să poți stârni și să menții dorința și interesul de învățătură la copii. Această provocare este posibilă, doar dacă reușim să facem din educația școlară, o activitate interesantă și colorată, care să răspundă intereselor copiilor din ziua de azi.
Și acest concurs este o astfel de determinare, care îi învață pe copiii noștri să gândească și să găsească legături între evenimentele istorice. Din acest motiv, sunt convins că toți concurenții vor beneficia de pe urma acestui concurs și a tot procesului de pregătire.
Le doresc organizatorilor perseverență și succes, iar concurenților o competiție reușită! De asemenea vă îndemnăm să vă întoarceți acasă de la Târgu Mureș îmbogățiți cu noi experiențe și noi prietenii.
***PÉTER Ferenc, președinte
***Consiliul Județean Mureș