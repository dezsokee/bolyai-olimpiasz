Intrate în conștiința generațiilor de profesori și elevi, olimpiadele școlare reprezintă încununarea unei activități îndelungate, perseverente, în care profesorul dăruiește, iar elevul dobândește.
În frumosul oraș „al trandafirilor” și al școlilor de pe malul străvechiului Maris, situat aproape în inima Transilvaniei, a fost desemnată desfășurarea Olimpiadei Naționale de Istoria şi Tradiţiile Minorităţii Maghiare. Târgu Mureș este un adevărat topos multicultural, în care respectul pentru tradițiile minorităților reprezintă o coordonată a existenței noastre comune. 
Olimpiada antrenează tinerii aparținând minorităţii maghiare din România în activităţi
comune menite să promoveze limba, istoria, tradițiile şi dialogul intercultural.
Sub cupola acestei competiții, stimați profesori, ajunși aici din toate colțurile țării, vă invităm să trăiți momente autentice de respirație istorică prin lucrările valoroase ale elevilor, să parcurgeți aceste zile nu cu sentimentul unei confruntări, ci cu acela al unei unei desăvârșiri intelectuale!
Dragi elevi, vă doresc ca această perioadă petrecută în „orașul florilor” să vă fie una rodnică, urându-vă să fiți încrezători şi să arătaţi că sunteţi pregătiți pentru a fi cei mai buni. Tuturor, vă adresez un călduros Bun Venit!,  pe meleaguri mureșene, dorindu-vă ca în istoria prezentă a acestei olimpiade să integrați „cu sufletul”, dar și cu „mintea” fragmente din istoria și tradițiile minorității maghiare!
Succes deplin și frumoase reușite!
***INSPECTOR ȘCOLAR GENERAL,
***prof. Sabin-Gavril PĂȘCAN