A tanárok és diákok generációinak a tudatába beleivódott iskolai tantárgyversenyek egy hosszú időszakaszt felölelő, következetes kitartást igénylő tevékenység megkoronázását jelentik, amelynek során a tanár tudást ajándékoz, a tanuló pedig befogadja azt.
A Romániai Magyar Kisebbség Történelmének és Hagyományainak Országos Tantárgyversenyének helyszíne a rózsák és az iskolák városa, Marosvásárhely, amely Erdély szívében, az ősi Maris folyó két partján terül el. Marosvásárhelyt a multikulturalitás valódi toposzaként tartják számon, ahol a nemzeti kisebbségek hagyományainak tisztelete az együttélés sarokkövévé vált. 
A tantárgyverseny a romániai magyar kisebbséghez tartozó fiatalokat vonja be olyan közös tevékenységekbe, amelyek a nyelvet, a történelmet népszerűsítik, ugyanakkor elősegítik a nemzetek közötti dialógus létrejöttét.
E verseny égisze alatt, az ország minden sarkából összesereglett tanártársaknak kívánjuk, hogy a diákok értékes dolgozatain keresztül hiteles történelmi pillanatokat éljenek meg, és ezeket a napokat ne a szembenállás, hanem az intellektualitás beteljesülés érzése uralja.
Kedves diákok, eredményes időtöltést kívánok nektek a virágok városában, legyetek magabiztosak, és mutassátok meg, hogy a legjobbak vagytok. 
Szívélyesen üdvözöllek benneteket, Isten hozott, kívánom nektek, hogy ezen a tantárgyversenyen nemcsak elmétekkel, hanem lélekkel fogadjátok be a magyar kisebbség történelmének és hagyományainak a töredékeit.
Sok sikert és szép eredményeket!
***Sabin-Gavril Pășcan
***főtanfelügyelő