***Dragi elevi concurenți, onorați colegi îndrumători, și nu în ultimul rând, dragi organizatori!
În primul rând, aș dori să vă felicit pentru munca depusă și rezultatele obținute până acum, deoarece calificarea la etapa națională a unui concurs presupune mult timp și efort suplimentar considerabil atât din partea elevilor, cât și din partea profesorilor îndrumători. Și nu, în acest caz nu intenționez să continui cu fraza plictisitoare cum că deja fiecare dintre voi este deja câștigător și rezultatele nu mai contează, deoarece este clar pentru noi toți faptul că o competiție de aceea este o competiție, ca cineva să o câștige, iar ceilalți concurenți să rămână în urmă - așa este natura lucrurilor.
De fapt, legat de eveniment, aș putea spune că istoria ne învață și asta. Eroii istoriei noastre uneori au ieșit învingători, alteori au eșuat, și nu din aceste motive au devenit eroi și modele pentru care merită să fie cunoscuți și să se învețe despre ei, mai mult pentru că, chiar dacă au pierdut, au fost capabili să se ridice și, îmbogățiți cu experiențe noi, să continue sarcinile care le-au fost încredințate. Cred că aceasta este cheia adevăratului succes în viața de zi cu zi, așa că succesul vostru este deja garantat, chiar dacă la sfârșit, nu fiecare dintre voi va sta pe treapta de sus a podiumului.
Este o deosebită plăcere pentru mine că de la an la an vă înscrieți atât de mulți la acest concurs, deoarece consider că este foarte important studierea și cunoașterea aprofundată a istoriei noastre naționale. 
Este important nu numai pentru că se cuvine cunoașterea evenimentelor și a personalităților marcante ale trecutului nostru, nu doar pentru că face parte din cultura noastră națională, ci și pentru că, așa cum a formulat filosoful german din secolul al XIX-lea Friedrich Nietzsche: „Un fapt, o operă vorbesc pentru fiecare epocă și pentru fiecare nou tip de om cu o nouă elocvență. Istoria spune mereu alte adevăruri noi.” Cred că în lumea noastră din ce în ce mai rapidă este deosebit de important să avem o identitate puternică și o busolă morală foarte precisă, pentru că fără ele este ușor să ne rătăcim printre provocările vieții. Una dintre cheile acestei situații este să avem mereu oameni care caută adevăruri noi și ni le dezvăluie. Sper că și printre voi vor fi oameni iubitori de istorie care, în felul lor, vor această muncă grea, dar binecuvântată o vor face cu bucurie.
Cu aceste gânduri, doresc tuturor o competiție incitantă și reușită într-o atmosferă plăcută, iar organizatorilor le mulțumesc pentru timpul acordat, răbdarea și munca depusă pentru organizarea și desfășurarea acestui concurs național.
***KALLÓS Zoltán, secretar de stat
***Ministerul Educației