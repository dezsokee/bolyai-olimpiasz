***Doamnelor și domnilor, 
***Stimați concurenți, 
În primul rând, doresc îi felicit pe organizatori și le urez succes tuturor participanților la Concursul Național de istorie și tradiții ale minorității maghiare din România! 
Prima și fundamentala condiție pentru a câștiga este să te înscrii în concurs.  La fel este și în politică, în sport, în concursurile de istorie, dar și în orice domeniu al vieții. Așadar, ați îndeplinit prima condiție, ați pornit cu dreptul, ceea ce merită în sine felicitări. 
Al doilea lucru, care este foarte important, mai ales într-o competiție de istorie, este cunoașterea trecutului. De multe ori am fost întrebat care este rostul studierii trecutului, în special de către copii și tineri. Răspunsul meu la această întrebare a fost întotdeauna că a-ți cunoaște trecutul îți dă posibilitatea să construiești un viitor mai bun. Așa cum se spune și în Războiul Stelelor: "Cel care nu privește spre trecut, pune în pericol viitorul".
Istoria este un mănunchi de experiențe umane. Studierea ei este crucială, deoarece cunoscând și înțelegând greșelile trecutului putem evita să le repetăm. Istoria este mai mult decât procesarea și memorarea unor informații;  necesită discernământ, capacitatea de a recunoaște cauza și efectul ei și a trage concluziile. Istoricul cercetează, procesează și sintetizează. 
Este foarte important să cunoaștem istoria minorității maghiare din România, pentru că numai așa putem înțelege cine suntem, de unde venim și încotro ne îndreptăm. A trăi ca maghiar în România este interesant, cunoaștem limba maternă, cultura și istoria unei alte națiuni alături de care conviețuim. Suntem conștienți de diferențe dar cunoaștem și asemănările. 
În calitate de istoric, eu consider că este deosebit de important să ne prețuim tradițiile, să ne păstrăm cultura și să ne cunoaștem istoria. Diversitatea este ceea ce face ca lumea în care trăim să fie interesantă și este unul dintre punctele forte ale Europei. Ca națiune sau ca minoritate, prin respectarea moștenirii strămoșilor noștri și acceptând cu interes și deschidere pe a celorlalți. 
Cu aceste câteva gânduri, le urez succes tuturor participanților la concurs! 
***SOÓS Zoltán, 
***Primarul municipiului Târgu Mureș